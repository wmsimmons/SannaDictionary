Exli

Ims l’ Jumca ta kunt kece
Ou kountsalli exte varka....
....fixt l’ exli t’ enne deca
Ou miskitni gbire xarka.

Malixon shivexen joumbon
Ou pipzca xtir shpini Moushi
Xost l’ Tourk ta enne vaxton
La te jarafion shi.

Shaxou thnayton ou stavou
Mix l’ ttin xok l’ ttinat
Amma makitcelou parra
Efkou antaxt, xattou yinat.

Aounge dvildou, aounge trabbou
Aounge kbou ou aounge taxkou
Mix l’ shirt e l’ “Caynpikka”
Samxou axxost ou makitxarkou.

Yipes kalpon mshan te rabbou
Xams i-shpap ou exte pint
Ou alok malixon shivexen
Tekapilon, sexr yia kint.

Mshan te cishou te rabbouna
Kayistarcou xost l’ xrash
Ou ma l’ tacab ou ma l’ shite
Ou ma l’ shims ou ma pircash.

Exte cishe kanyinkitlou
Koulla jumca Sift ou Xadd
Kanisoukou, kanitarrou
Foul, karsinne, shcir, koumxat.

Ma l’ xvie ou ma l’ nite
Xast l’ xarr ou xost l’ simm
Xxar ou lail kanyitcadbou
Rajcou carak, pazkou timm.

Thnayton ma xevanaton
Tval sine kanyiaxtmou l’ ard
Ma kanyipizcou l’ thkoussor
Ma kanifazzixxon l’ pard.

Alok efkou axxost vaxton
Thnain shouxa maxtoulin
Ash pisourou? Kilou? Shirbou?
Namou? Ma enne pxalin?

Nkitlou secelik te rabbou
Sitt oulat mshan te kaplouon
Ma jiou l’ Tourk exte minpoukra
Ou xarbou koullon ou xallouon.

Kaniritou te atouna
Cishe axsen mi l’ shayton
Alok zavalli ta shaxou
Ma pisir ta la tarriton.

Ttamsek l’ ttarb poukra minpoukra
Thnaitna ana ou mrati
Tarroux l’ deca tannitmasha
Ou l’ Naous ou l’ Camberati

Tashrab moe mnantaxt l’ cayn
Ta xavesh tin, roumman, xarroup
Ou tatir l’ deca koulla
La taxalli skak yia troup.

Takshca l’ oummi ou l’ yiapati
Takol xops ou zaitoun
Takaf exte-lailtayin
Maxxon ou ma xouri Antoun.

Tamsek l’ shex out a xallikou
Mshan te xottinni l’ eftji
Theni l’ yiaoum annithkaddes
Annithkarrep ou andji.

Alli koullon jou fi cakli
Alli koullon ou oxar xtir
Ou akke mshik ta kanitirou
Mix l’ moe xost l’ pir...

....Vakcet l’ varka ta kountsalli
Mixxost tei ou tnabbixt
Ftaxt canei, rait l’ mrati
Ta kantkannes ou akke fixt.

Yorgo te l’ Frantzeskoui
Rax ma mratou Marikkou
L’ oxre l’ tinyie teistrixou
Ma pisouk antaxt l’ Pakou

Akke ta kountsalli l’ varka
Cilkou canei, klift kintam
Xitni l’ naoum shi nouss saca
Ou jou fi pali, rayton pnam.

Koulla cishti ma ttansyion
Ttasmaca xisson, ttafik klamon
Xxar ou lail ttakshaca ouzjon
Macapoun. Allaerxamon!

Arka tacap, arka carak
Ma pisir teroux dican
Ttarjaca xalf, ttaroux l’ deca
Ou ash fkaf citshan ou jcan!

Maxtoup mi l’ Aoustino
te l’ Yorgo te l’ Frantzeskoui
Mshan l’ exlou.
Allaerxamon!


kke kanisour...
Kouannitxan karsinne ou smit mal sheromyli.
Kouannixxol l txin mal mouxol.
Kouansaffi l thkieb xost l kalathoura.
Kouannintshor l thkieb xok l shkez.
Kouanxaek froush ou mplexef fil arkastiri.
Kouantαrri l lamni mal mitrat ou mal rboush.
Kouannaxlop l kouelles ma tena.
....



Exen shocol o mantum oksa o mntammi??

Tvaxxar kany akshca alexa
Xostu kant ishcel cokit

Ma kani xiss kif kan vdexa
Rab kany axkillu min pcit

Mcallek min thnain anexa
Pnamu kany irkos mshik l’cid

Rouxt ma mprati - Fil Camperati
Cattaina xost mmoe - U painna kif kant kivoto te Noe
Kant u umma - U surna suppa lluma!!!
Ystera ruxna mnauge Kaka - u jina xalf llimntine ma leoforeio
tel marxum Tzannikka

 Talitha kumi

Kanpainni kif Talitha kan isma l pintua amma ma o ism. Talitha=zcire mara, u lli Msix kalla tath kum.



Kkoura, l’ jdit Mouxtar tel Kormatjiti

Mil 18 tel Detjevri fia jdit Mouxtar ou jdit Symvoulio l’ Kormatjiti. Fil ekloges tasarou adak lli xxar

mouxtar tel deca tilce Ilia Katsholoudi Kkoura ta misek 732 psifous, 118 psifous aoufa mil Yiannaki tel

Lazari tamisek 614 psifous. Koullon l’ ness tel Kkormatjiti raxou ou epsifisan xost exen xtir kaes klima.

Makan fia provlimata l’ xxar tel ekloges, oute mi ta tilcou l’ apotelesmata ou pacaten. Fil azaes tilce

proto Valentino tel Athineo ma 373 sloupen, 120 aoufa mil defteri Yiannoulla tel Araouzo tamisket 253.

Tilcou paca, Yiorko tel Frantjia ma 238 ou Ilia tel Mpertoui ma 182 sloupen. Mal alli l’ apotelesmata

mpitlou fil ousia koullon mil catik l’ Symvoulio, parra mil Valentino tel Athineo. Kkoura mal’ azaes

shatou miskou shocol mil proti tel Yennari ou istera. Miskou l’ voulla tel mouxtar mil Eparxo tel Tjerynia,

lixon omos apetisi teimiskou ou koullon l’ files mal varak tel catik l’ Symvoulio pshan teacirfou asssar

ou ash shcal sarou. L’ catik symvoulio kal kif makiati l’ varak ospou tesour elexxo ou istera. Mill xxar

ta misek shocol l’ jdit l’ Mouxtar rax kishce l Ypourgo tel Neshperlik, kishce ou l’ Ypefthyno tel Grafio

tel Anthropistika Shcal ou teleftea kishce ou l’ Eforo Synergatikis Anaptiksis. Xost min alli l epafes, l’

Mouxtar enimeronni koullon pshan lli provlimata tel deca ou kitlop axsen voithies pshan l’ nes.


Cashra snin cilek l’ Typo

Cashra snin cilket ssine l’ efimerida tel Maronites “Typo”. L’ proto l’

sefer ta tilcet kan l’ Niovri tel 2001 ou min totes kantitlca koull shaxr

ost l’ yiaoum. Ashka ma xitmou xok l efimerida enne ma farxiton yiaoum

ta kyiakishcou kif ada koulou l’ shocol ta sar o mshikl l’ istoria tel Ma-
ronites alli l’ cashra snin.

Fil 21 tel Detjevri sar cit xost l’ taverna “Antonakis” l’ Mtine. Kanfia

xtir tinyie ou kan ou l’ Iskof tenna. Kilou, shirbou ou raksou l’ nes ost

noussoullail. 

Xtir kaes kan exen video ta tailbou l’ mil efimerida ma klam min dia-
forous Maronites, mil Iskof ou mil Ypourgo Esoterikon. Koullon shikrou

l’ kaes shocol ta pisour ou kalou kif l’ Typo o xtir simastiko shi fi koulla

l’ Maronia. Kaes kan paca ou axar video ta rvou ma catak fylla tel efi-
merida ta faikou fi koullon xtir shcal ta sarou alli l’ cashra snin ta katcou.



Arpca dkiem mplanin ttesai macana l’ Patriarxi

l’ Kypro pshan teakshaxxon ou teaxki maxxon ou tecarifon

axsen min proto sheri. Min koullou l’ programma telou,

xnain enne l’ aoufa simantika shayia ta l’ Patriarxi ttasai

aouna l’ Kypro. Prota prota l’ episkepsi attesai fil’ arpciton

l’ maronitika lli dkiaca ta eene xost l’ Tourk, l’ Sift 11 tel Fe-
vrari, ou defteron l’ gbir l’ kiddas attasai mal iskof tenna

ou mal’ oxar lli ksous, fil’ 12 tel Fevrari fil’ knise tel Cadra

tel Xariton l’ mtine pshan l’ cid tel Ay Maroni.

Fia snin xtir tannakshca Maroniti Patriarxi teroux fil l’

dkiaca shatna. Mil caishin, mafkia shivexen tefik akke shocol

oxre trik. Ada o xtri simantiko shocol ou ttesacet xtir lli

prospathies ta pisourou pshan teaxtrou l’ maronites teirijcou

fil’dkiaca shaton. Prota l’ patriarxi teroux l’ Ayia Marina.

Fenete pos sar ashma eprepen tesour ou l’ Tourk ttexalloux

la monon teroux alla tekaddes tjiolis axxok, exte praksi xtir

symvoliki ou simantiki. Pacaten tteaxtca mil Samato ou mil

Karpasha ou sob l’ dkyomisi l’ softacashie teaxlak l’ Kor-
matjiti. Fi koullon lli dkiaca ttsalli xost l’ knes mal ttinie. L’

Kormatjiti ttesai ou l eggenia tel Mousio axxok l’ Nipiagogio. 

Fil gbir l’ kiddas tel Ay Maroni tteji ou l’ Proedro tel Dimo-
kratia Dimitri Xristofkia, ou l’ Iskof Xrysostomo B’ tel Xvetik

ou xtir oxar episimi. L’ kiddas akke ta smacana teirvix apefthias

mil tileorasi ou aouna l’ Kypro ou mil Noursat fi koulla l’ tinie. 

Kouulon l’ Maronites tel Kypro kyistandrou na ypodextoun

l’ Patriarxi talon ma xtir farxa. Fia alok fitte zman ta l’ Iskof

Soueif xavesh koullon l’ ypefthynous ou xkallon pshan l’

episkepsi ou akke koullon alok pkiaxtmou xok ada shocol

ma xtir oreksi. 

tenna Mar Beshara Butros Raci. Kiaxlak fil’ ae-
rodromio tel Skala Joumca minpoukra 10 tel

Fevrari ou tteaxrop fissaxxar tel Tlaxe 14 tel

Fevrari. Xost alli l ‘ arpca xxarat, l’ Patriarxi

Raci tteroux fi koullon l’ modici ta fia Maronites


L’ zman adak, kanou snin dyskola. Naxni omos

epernousamen kaes. Ma ashma kallina kouansay

marfca. Kounna mcalmin panda l’ syggenis koul-
lon, mshik l’ Sarries ankoul naxni, mshik l’ yiapati,

mshik l’ Sarro, mshik l’ Pasto, mshik l’ Pirpa, alli

lli xxarat tel marfca kanyitxaoushou koullon exen-
modca. Katha vexte mil nesfan kandimpsek ou l’

xasie shayta ma l’ tapx ou kandji. Layle ttanroux

l’ Zonia, cateshie ttanroux aoug l’ Sarro, oxre laile

axar payt. Koullaille kouannakco fi exen payt ou

kouansai marfca. Koullon l’

kanijou ou l’ gitoni koullon.


Exte laile kounna axxost java, tcasshayna, can-
nayna kaes ou tfadaina. Aksippa kandtokk l’ pape.
Ja Mixaili tel Mousa, ou marxoum Mavro tel Isprax-
tora, ou Louvi, arpca-xams oulat jou tecannou

macana. Kanitokkou, kanitokkou l’ pape, yiapati

kanikoulla l’ oummi “skouti ro skouti xallion te-
rouxou shocolon, teaxirbou”. Pale l’ oulat kani-
tokkou ou isha ma ftaxna l’ pape thkalmou “Cammi

ttathkoum attiftax oksa tannaxrop?” “Koumi re

pikouilla, koumi ou

ntcipen l’ shex.


Koursine xost l’ Marfca kound l’ mono takoun-
tsour mouzes ana. Istera min kamposa snin kani-
sour marxoum Merakli pkion ou makoundsour

ana. Kanfia xtir tjimboush yiani. Mouzi xtir, koun-
dimprax l’ kormi teli pantou, ou moxxi, ou fan-
dousi, ou tei ou koullon. Koundakco axxok l’ ka-
fene ou l’ skak xost l’ nouss tel deca kanou mplanin

tinyie. Pfik l’ Tsoumbra ou l’ Katinou tel Andoni

ou l’ Mammou, anda kanyiakishcouni akke kani-
jrou teaxirbou, kanyitcelou xok l’ anoi. Ou vana

koundsai sob calexon ou koundsaillon kati skedia,

kanfia xtir tjimboush.

Xtir kouansour ou maskes. Ou rjel ou nesfan.

L’ rjel kouannilbes θkiep tel nesfan ou l’ nesfan

kouanlabisillon pattelonia. Mixl l’ Ioanna shaitna

kantilpes pattelonia shatna. Ou kouannirkca gyro

tel deca koulitna. Joumca tel marfca kant mil Th-
nain ost l’ Xadd. Mnanaxxoulla ou aouge
nisoummou oxar makanisoummou.

Akke kan l’ marfca tenna totes. Kounna secelik

amma epernousamen kaes.

Aksippa fillail tel 25 tel Niovri,

akke tan java cindu antaxt l-
deca, mad k-kassis tenna, Xuri

Antonaki. Kulla tinie ntcipnet

xtir ta mad k-kassis tel deca u

jirku te ruxu andaxt cindu. D-
daskalo u kassis Antonaki tel

Yorgo tel Frantzeskui, kan 78

snin u sar kassis tel Kormatjiti

mil 2000 mil zman ta mad l-
catik k-kassis Xuri Antun.

Psha 14 snin kan ekef deca u

ma dece xxar tel rabbi. Amma

kan, kuliom kanyilteka deca u

kanikaddes. Kan insane ta ka-
nixub l-ard tel deca u l-nes tel

deca. Kanixub l-knise tel

Ayiorki u xazir xxar u lail kan

xost l-knise. Kan insan cakel u

isixo. Fi l-kidia shaitu raxu l-
ness tel deca kullon u xtir

paca min oxar modici. Thkab-
ber fi l-kapr tel deca akke ta

kaniri panta. 

Alok ta mad xuri Antonaki, l-
nes kullon pisailu ash tesur.

Tterux kassis axar oksa ttath-
kaf deca xoris kassis. Pkitilbu

mil iskof te xalli axar kassis

antaxt deca monima epidi

mapisir alattokk k-kambana

tel knise kulyiom. Fia mil

zman ta candu T-turk xost

deca ta ma sixted k-kambana

u shivexen mapiri te xott fi

palu kif alok ttattisko. L ikof

kal fil omilia shaitu fil kidia tel

xuri Antonaki kif ma ttexalli

deca xoris kassis amma tilep

mi nness te xottux kaes fi

palon kif l-knise pitri ksus

jdat. Alok pikaddes deca xuri

Selim, exen xtir kaes kassis ta

kyiacajipu antaxt. Nnes kullon

piritux tekaf maxxon.

L-ypourgio tel Neshperlik o xtir simantiko psha M-maro-
nites englovismenus epidi xtir mil provlimata kiukacu fi

mindu. Ruxna lakaina l-ypurgo Kuyiali u xkaina macu.

Kanna kif kyiacaref xtir Maronites u enne kullon xtir kaisin

nes kal. Kal paca kif pkiacaref xtir kaes kullon l-provlimata

ta lixon, kyrios l-englovismeni neshperies u racayan u kif

piri xtir tesaciton epidi piri xtir ta la te dege l elliniko u l-
Maronitiko stixio tel perioxes ta fia egklovismenus.

L-kyvernisi, kal l-ypurgo lixa etimo sxedio phan tatsacet l-
englovismenus neshperies u racayan. Kul sine pittati flus

fi ashka ma pkizceru lli xkali shaton u idika pitri attsacet l-
ulat ta piruxu xalf u kiaxtmu ma exlon. Lixon etimo sxedio

jdit kal fi l-ypurgio telu u xost l-sine attatcandi elpizi te kun-
fia xtir ta tteitilbu teruxu xalf u axtmu ma l-ard. 

L-ypurgo Kuyiali kal paca kif piritu na veltiosun l-sxedio u

para l-provlimata l-ikonomika ta lixa l-kyvernisi, ma piritu

te fittu v-voithies ta kyiatu yiawm. L-shal ma enne kaisin

kal, fia xtir piesi te fittu lli pparaes amma innen ma piritu

tesau akke shi. Tilep omos min kullon na sevunde ash pisur

mi l-ypurgio u tesacatu u innen tala te suru lathi u adikies.

Sailnax ashik l-kyvernisi elegxi an piruxu lli pparaes. Th-
kalliminna u kal kif l-elegxo monon ma nomimus Muxta-
ries kyiaxter tesur. Kyiacaref kal kif fia zcar provlimata

amma adi e m-moni l-nomimi diadikasia. Tilep min kullon

te kulu l-alithkia u ala te atu aformes fi l-tynie tathkul kif

piruxu lathos modca l-flus.

Fi taraf tel synentefksi, l-ypurgo kal kif uo pisai farxa xtir

amma piruxu zcar zevkarka te cishu fil dkyiaca tel engko-
vismenus, u Maronites u Karpasites epidi akke ma tte dece

l-elliniko u m-maronitiko stixio mo modici shatna. Efkari-
stisen l-ness ta psha 40 snin efku cindon u kal kif mannin-
dacillon xtir.

L-PAPA FRAGKISKO

RAX T-TURKIA

L-Papa Fragkisko rax T-turkia tlax dkiem pshan l-cid tel

Apostolo Andrea. Prin terux K-Kostantinupoli katca mil

Ankyra u ltaka ma l-proedro Erdogan u ma oxar. Xatt Ste-
fani fi exen mnimio tel Attaturk u ystera thenixxar rax K-
Kostandinupoli. Prota rax l-Ayia Sofkia u axxulla salla ma

l-Mufti te l-Turk. Ssoftcashie Ltaka ma L-Patriarxi Varth-
olomeo u sallu exen modca fi l-knise tel Ayiorki. L-xxar tel

Apostolo Antrea kaddes ma Vartholomeo u shalu anaki-
nosi exen modca. Ta kan rejce, Fragkisko kal xost l aero-
plano kif alli l- tlax dkiem eperasen xtir kaes u sar xtir

shocol pshal knise tel Msix.


CID MILED

‘L-laile ta o Cid, l-laile ta o Cid’ pithkul l-cor-
nie. Juncatain xazir prin l-Cid Miled. L-oxre

jumca enna arkepsumen s-sala tel Cid. Ar-
sala alla, ipnaxu el uaxit, nuran lil cola......

Xalel, Xalel, Xaleluno.. Xost alli lli xxarat pit-
tindaylep u l-fatni tel Msix. L-latukia tel sko-
lio ma l-kalurkes pisau shocol kullu. L-avlaes

ntalu saikun u n-nesfan kindailbu te acijnu.

Stavrokullura (kacak). Pilaxpu kullon l-pkiut

shaton u kyinglu xatap pshan mogde. Kullon

man taylipon alli lli xxarat u kullon man lak-
kipon. Amma xok min kullon katha vexen

mininna kislax te taylep u te lakkep kalbu.

Xost l-Cid Miled, kintvilet l-Msix, Rabbina,

u pifattesh te candi u te cish xost kalibna. In-
shalla kulitna anniftax l-pape tel kalipna u

anxallix te candi java!

CANDED SHITVIE

Xtir pikulu kif l-saif o axsen l-deca amma ana

dpaynni kif mix l-shitvie mafkia. Naxni xost

l-shaxr tel Niovri u kullon pkirvu kif adi l-
sine ttekunlina aufa thkile shitvie. Fia fitte

zman alok ta piti u pishatti, u allik ta kyia-
cirfu pikulu kif ttekullina xtir shite u pard l-
ssine. L-xkali xazir ntsaku kullon mil

n-neshperies. Oxar xattuon mcallat, oxar sh-
acaranat, oxar vikus, oxar ful u oxar saru

psetin. L-vata kulla tlapset tishkal tishkal

xromata. Mafkia axsen shi mi ta pitcandi xost

l-deca u pithkapel taxt mnaxxok l-pkiut tel

Kykko u tel Nino tel Xatjitoni. Vata u paxr!

Pittistrix cainak u pkintal kalbak farxa. At

candi java cindak, attishcel l-mogde, attishvi

patrur u attishrap l-mpit telak. U ysteris at-
candi xost l-xvej mmallena atnam. Alok ku-
lunni. O axsen l-saif ya l-shitvie?

